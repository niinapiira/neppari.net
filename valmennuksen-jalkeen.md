---
layout: page
title: Valmennuksen jälkeen
"navigation-order": 4
published: true
---

Kun etukäteen sovittu valmennusjakso on loppumaisillaan, arvioidaan valmennusprosessia yhdessä valmennettavan verkostojen kanssa. Valmennusjaksoa voidaan tarvittaessa aina pidentää ja jatkaa uudella jaksolla, jolloin varmistutaan siitä että jokainen valmennettava saa juuri itselleen tarpeellisen pituisen valmennustuen. Kun valmennus on jatkunut tarpeeksi pitkän aikaa ja yhdessä työskentelystä on syntynyt toivottuja tuloksia, voidaan hyvää työskentelysuhdetta jatkaa vielä varsinaisen valmennusjakson jälkeenkin. Tällöin intensiivinen valmennustyö voidaan muuttaa ammatilliseksi tukihenkilötoiminnaksi, jossa valmennettavan kanssa toimitaan entistä enemmän hänen omissa ympäristöissään, kuten kotona, harrastuksissa, työssä, vapaa-ajanviettopaikoissa jne. Valmentavan ohjauksen sijaan ammatillisessa tukihenkilötoiminnassa tarjotaan nimensä mukaisesti tukea valmennettavan luonnollisiin elämänpiireihin ja tilanteisiin. Ammatillinen tukihenkilötoiminta voi näkyä arjessa esim. yhdessä kokkailuna, yhdessä harrastamisena, tukikeskusteluina ja vaikka asioidenhoitotukena. Näin valmennettavaa voidaan vielä tukea siinä prosessissa kun hän esim. harjoittelee valmennuksessa opittuja uusia toimintatapoja, kuten vaikka sosiaalisia taitoja. Ammatillisella tukihenkilötoiminnalla voidaan siis juurruttaa ja syventää valmennuksessa syntyneitä tuloksia. Näin voidaan myös varmistua tuen riittävyydestä ja valmennettavan itsenäisestä selviytymisestä

Ammatillinen tukihenkilötoiminta tarjoaa valmennuksen jälkeen ei-niin intensiivisen tuen, jossa valmentaja tukee valmennettavaa toimien enemmän taustalla, varalla, tarjoten mallintamisesimerkkejä ja henkistä tukea. Ammatilliselle tukitoiminnalle ei luoda tavoitteita eikä varsinaista työskentelyä arvioida valmennuksen tavoin. Tämä rennompi tukitoiminta on hyvä keino saatella asiakas intensiivisen valmennuksen jälkeen kohti itsenäisyyttä. Näin valmennettava ei tipu tuen piiristä pois yhtäkkiä, vaan hän voi edelleen tarvittaessa tukeutua valmentajaan ja hyvään työskentelysuhteeseen. Ammatillinen tukihenkilötoiminta voi olla hyvin pitkäaikainen tukimuoto, koska tapaamisia ei tarvitse olla kovinkaan usein. Näin kynnys hakea ja saada tukea on matala, kun valmennettavan ei tarvitse hakeutua uusien tukisuhteiden piiriin. Tämä pienentää valmennettavan riskiä pudota tukiverkoston ulkopuolelle ja syrjäytyä. Valmentaja voi tarvittaessa toimia pitkänkin aikaa valmennettavan tukihenkilönä, jolloin valmennettava voi saada tukea mm. mielenterveyden haasteisiin, arjenhallinnan harjoitteluun ja sosiaalisiin taitoihin.

Valmennus- ja tukihenkilötoimintajaksoja voi olla samalla valmennettavalla useitakin elämänsä aikana. Elämän eri nivelvaiheissa voi aina herätä tarve uudelle valmennusjaksolle, jolloin valmennukseen on hyvä hakeutua uudestaan. Valmennus sopii hyvin tukimuodoksi elämän eri kohdissa, eri teemoihin ja osa-alueisiin. Uudet valmennus- ja tukihenkilötoimintajaksot voidaan perustaa joko uusien aiheiden ympärille tai vanhojen valmennusjaksojen tueksi. Hyvin toiminutta valmennussuhdetta on hyvä hyödyntää aina tarvittaessa, jolloin säästytään asiakkaan heittelemiseltä työntekijältä toiselle. Näin säästytään myös siltä työtä minkä uuden työskentelysuhteen luominen vaatii aina. Näin ollen uudet valmennusjaksot ovat erittäin tehokkaita tukitoimia uusien haasteiden ilmetessä.