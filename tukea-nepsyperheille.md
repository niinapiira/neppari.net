---
page-title: Tukea nepsyperheille
page-type: normal
navigation-order: 4
show-in-navigation: true
published: true
polaroid: kaksi-pehmonallea
---

## Vanhempien valmennus

Neppari tarjoaa valmennusta myös vanhemmille, jos itsellä tai lapsella on todettu neuropsykatrisia oireita.

Vanhempien valmennuksessa voidaan käydä läpi diagnoosin saannin ensitietoa, käsitellä mahdollisesti syntynyttä kriisiä ja miettiä yhdessä keinoja vastata omiin tai lapsen erityistarpeisiin.

Vanhempien valmennus sopii erittäin hyvin myös perheeseen, jossa itse nepsy-lapsi, nuori tai aikuinen ei ole motivoitunut valmennukseen. Vanhemmat voivat viedä valmennuksen avulla toimivia tukikeinoja itse suoraan kotiin ja lapsensa elämään.

Valmennuksen avulla perheelle voidaan etsiä keinoja arjen hallintaan ja jaksamiseen sekä erilaisia tukitoimia erityiseen tilanteeseen.

Valmennusta on mahdollista saada myös [etänä](/etavalmennus).

> Jos haluat kuulla lisää, tai varata ajan vanhempien valmennukseen, niin ota yhteyttä [sähköpostilla](/ota-yhteytta).





## Perheohjaus DFG

Dialoginen perheohjaus auttaa neuropsykiatrisesti oireilevien lasten perheitä.

DFG perheohjaus tuo neuropsykiatrisesti oireilevien lasten perheille tukea vanhemmuuteen ja parisuhteeseen sekä auttaa vanhempia selviytymään arjessa aiempaa paremmin neuropsykiatrisesti oireilevan lapsensa kanssa.

DFG perustuu tutkittuun tietoon siitä mitä neurokirjon perheissä tarvitaan:

1. Vanhemmat tarvitsevat heidän perheelleen räätälöityä tietoa juuri heidän lapsensa neuropsykiatrisista oireista.

2. Vanhemmat tarvitsevat arkeensa ohjausta siitä miten toimia ja tukea lasta ja perheen kaikkia lapsia oikealla tavalla, jotta arki sujuisi paremmin.

3. Perheet tarvitsevat tukea ja kuuntelua kokonaisuutena, eli dialogia ammattilaisten ja kaikkien perheenjäsenten välille. Joku joka kuuntelee ensin perheen historiaa, haasteita ja kysymyksiä ja sen jälkeen yhdessä perheen kanssa lähtee miettimään ratkaisuja ja hyväksi havaittuja menetelmiä arkeen.

Dialoginen perheohjaus toimii koko perhettä vahvistavana perheinterventiona ja näin lisää perheiden myönteistä kokemusta saadusta sosiaalisesta tuesta. Dialoginen perheohjaus lisää kaikkien perheenjäsenten mahdollisuutta keskustella huolista kuulluksi tulemisen lisäksi.  Vanhemmat ovat oleet hyvin tyytyväisiä ja ovat kokeneet DFG-intervention voimaannuttavana ja tarpeellisena.

Lisätietoa interventiosta ja sen kehittäjästä:
- Diana Cavonius-Rintahakan [väitöskirja perheohjauksesta](https://trepo.tuni.fi/handle/10024/140266)
- [Samaisen väitöstilaisuuden kuvaus](https://www.tuni.fi/fi/ajankohtaista/diana-cavonius-rintahaka-dialoginen-perheohjaus-auttaa-neuropsykiatrisesti), joka sisältää paljon tiivistetysti tietoa perheohjauksesta
- [Dianan haastattelu aiheesta](https://www.parempaalastensuojelua.fi/fi/uutinen/tieteessa-diana-cavonius-rintahaka) Parempaa lastensuojelua -mediassa

> Jos haluat kuulla lisää tai varata aikaa, niin ota yhteyttä [sähköpostilla](/ota-yhteytta).