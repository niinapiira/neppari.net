---
layout: page
title: Asiakkaille
navigation-order: 2
---

Neppari tarjoaa neuropsykiatrista valmennusta Tampereelta käsin sekä nuorille että aikuisille nepsy-henkilöille. Nepparin valmennukseen voi hakeutua jokainen nepsy-haasteiden kanssa painiskeleva henkilö, joka haluaa löytää helpotusta elämään ja arkeen, ja joka on valmis työskentelemään paremman elämän puolesta.

Nepparin tarkoituksena on tarjota nepsy-haasteiden kanssa elävälle nuorelle ja aikuiselle vahvaa tukea arjessa selviytymiseen ja omanlaisen elämänpolun toteuttamiseen.
Nepparin tavoitteena on auttaa jokaista löytämään ainekset oman näköiseen ja hyvään elämään, saamaan ymmärrystä sekä hyväksymään itsensä ainutlaatuisena ja arvokkaana yksilönä.
Nepparissa jokainen kohdataan nepsy-tuntemuksen ja -ymmärryksen kautta, ottaen huomioon erityispiirteet, erityistarpeet sekä niiden luomat haasteet.
Nepparissa ihminen on ennen kaikkea persoona, joten käytän aikaani ja taitoani tutustuakseni valmennettavan tapaan hahmottaa maailmaa ja elämää.

Nepparissa valmennettavan käytössä ovat ratkaisu- ja voimavarakeskeinen työskentelytapani, monipuolinen menetelmäosaamiseni, laaja kokemukseni ja tuntemukseni sosiaalialasta sekä sen palveluista ja tuista, loppumattoman intoni sekä aito haluni voida vaikuttaa ihmisten elämään ja yhteiskuntaan positiivisesti ja kehittävästi.

Nepparin avulla voi tutustua itseesi syvällisemmin ja rakentaa vahvempaa pohjaa itsetunnolle ja itsetuntemukselle sekä koko elämälle ja sen hallinnalle.
Autan löytämään tarvittavat etuudet, tukipalvelut, apuvälineet ja verkostot sekä sopivat tavat toteuttaa itseä (harrastukset, kiinnostuksenkohteet, opinnot, työura, jne.).

Työni kautta pyrin siihen, että nepsy-henkilöiden voimavaroja osattaisiin huomata ja uskallettaisiin hyödyntää tulevaisuudessa enemmän niin kuntoutuksessa, opinnoissa kuin työelämässäkin.

Enemmistön arvot ja elämän ihanteet eivät ole kaikille yhteiskuntamme jäsenille oikea tapa elää ja toteuttaa itseään. Työlläni pyrin auttamaan nepsy-henkilöitä saavuttamaan yhteiskunnassamme kunnioittavaa kohtelua, hyvää palvelua, sopivaa tukea ja yksilöllisiä ratkaisuja selvitäkseen haasteidensa kanssa sekä voidakseen elää hyvää ja mielekästä elämää omana itsenään.