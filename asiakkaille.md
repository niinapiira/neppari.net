---
layout: page
title: Asiakkaille
"navigation-order": 2
published: true
---

Painiskeletko sinä nepsy-piirteiden mukanaan tuomien haasteiden kanssa?

Koetko että tarvitset helpotusta jokapäiväiseen elämääsi?

Kaipaatko osaavaa ja ymmärtävää tukea?

Silloin Neppari on oikea paikka sinulle!

Nepparissa minä, Niina Piira, tarjoan neuropsykiatrista valmennusta Tampereelta käsin sekä nuorille että aikuisille nepsy-henkilöille. Voit hakeutua valmennukseeni esimerkiksi keskustelemalla asiasta lääkärin/sosiaalityöntekijän kanssa tai ottamalla suoraan minuun yhteyttä. Yhdessä voimme miettiä minkälainen tuki sopii parhaiten sinulle ja mistä voisit saada taloudellista tukea esimerkiksi juuri neuropsykiatrisen valmennuksen kustantamiseen.

Nepparin valmennuksessa sinulla on käytössäsi vahva ammattitaitoni sekä moninainen osaamiseni koko laajuudessaan; ratkaisu- ja voimavarakeskeinen työskentelytapani, monipuolinen menetelmäosaamiseni, laaja kokemukseni sekä tuntemukseni sosiaalialasta ja sen palveluista/tuista yms.

## Mitä Nepparissa on tarjolla?


Tarkoituksenani on tarjota sinulle vahvaa tukea arkeesi ja omanlaisen elämänpolkusi toteuttamiseen Tavoitteenani on auttaa sinua löytämään ainekset itsesi näköiseen ja hyvään elämään sekä saamaan ymmärrystä ja hyväksymään itsesi ainutlaatuisena ja arvokkaana yksilönä.

Nepparissa jokainen ihminen on ennen kaikkea persoona, joten käytän aikaani ja taitoani tutustuakseni jokaisen yksilölliseen tapaan hahmottaa maailmaa ja elämää. Nepparissa tulet kohdatuksi nepsy-tuntemukseni ja -ymmärrykseni kautta, jolloin otan huomioon kaikki erityispiirteesi, tarpeesi ja niiden luomat vaatimukset.

Nepparin valmennuksessa saat mahdollisuuden tutustua itseesi syvällisemmin ja rakentaa uutta/vahvempaa pohjaa itsetunnolle ja itsetuntemukselle sekä sen myötä koko elämälle ja arjen hallinnalle.

Autan sinua löytämään tarvitsemasi etuudet, tukipalvelut, apuvälineet ja verkostot sekä sopivat tavat toteuttaa itseäsi niin harrastusten, kiinnostustenkohteiden, opintojen että työuran muodossa.

Työlläni pyrin myös auttamaan jokaista saavuttamaan yhteiskunnassamme kunnioittavaa kohtelua, hyvää palvelua, sopivaa tukea ja yksilöllisiä ratkaisuja selvitäkseen haasteidensa kanssa sekä voidakseen elää hyvää ja mielekästä elämää omana itsenään.
