---
layout: page
"page-title": Konsultointi ja luennointi
"page-type": normal
"navigation-order": 7
published: true
"link-title": ""
polaroid: ""
---





Tarjoan Nepparin kautta myös konsultointi- ja luennointipalveluja neuropsykiatrisena valmentajana.

Haluan konsultoinnin kautta edistää neuropsykiatristen henkilöiden hyvinvointia auttamalla heidän ympärillä toimivia ihmisiä kohtaamaan ja auttamaan heitä yksilöllisesti neuropsykiatrisen ymmärryksen kautta. Toivon työni kautta voivani avata positiivisella ja voimauttavalla tavalla neuropsykiatrista maailmaa, jotta kohderyhmän mielenkiintoiset yksilöt saisivat yhteiskunnassamme kunnioittavaa kohtelua, hyvää palvelua, sopivaa tukea ja yksilöllisiä ratkaisuja selvitäkseen arjen haasteiden kanssa. Työni kautta pyrinkin siihen, että kyseisten henkilöiden voimavaroja osattaisiin huomata ja uskallettaisiin hyödyntää tulevaisuudessa enemmän niin kuntoutuksessa, opinnoissa kuin työelämässäkin. Haluan myös ammattini kautta lisätä ymmärrystä ja arvostusta erilaisuutta kohtaan sekä vahvistaa suvaitsevaisuutta yksilöllisiä elämäntapoja kohtaan.

Nautin luennoinnista ja osallistun mielelläni myös erilaisiin tilaisuuksiin esimerkiksi työpajan merkeissä. Lähinnä sydäntäni olevat aiheet ovat mm.: Valmentavan työoteen vahvuuksia, Ratkaisukeskeisyydestä voimaa, Yksilöllisyydellä ja tarvelähtöisyydellä tuloksiin, Toimiva tavoitteenasettelu, Unelmatyöskentelyllä alkuun, Itsetuntemuksesta iloa, sekä Toimivaa yhteistyötä. Käytän itse valmennustyössä luovasti ja rohkeasti erilaisia välineitä ja menetelmiä ja ohjaan myös mielelläni muitakin ammattilaisia leikkisään menetelmäkokeiluun.

Jos olet kiinnostunut, voit kysyä minulta lisätietoja puhelimitse tai [sähköpostilla](/ota-yhteytta).
