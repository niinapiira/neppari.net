---
layout: page
front-page: true
title: Nepsy-valmentaja Niina Piira
link-title: Esittely
navigation-order: 1
---

Koska jokainen nepsy-piirteinen henkilö kohtaa elämässään omanlaisia haasteitaan, on tarjottavan tuen oltava yksilöllistä. Joillain elämän osa-alueilla tuen tarve voi olla pitkäaikaista, ehkä jopa loppuelämän kestävää tukea. Joihinkin haasteisiin voi riittää lyhytaikaisempi tiivis tuki, jonka jälkeen kyseisen haasteen kanssa pärjää pääasiassa itsenäisesti tai läheisten tuella. Nepparin neuropsykiatrinen valmennus tarjoaa tukea, joka ulottuu kaikille niille elämänaluille, joilla haasteita kohdataan.  Valmennuksella tuetaan uusien toimintatapojen harjoitteluprosessia ja samalla voidaan motivoida vaikeidenkin asioiden kohtaamiseen.

Nepparin neuropsykiatrisella valmennuksella vahvistetaan itsenäistä selviytymistä, tuetaan haasteissa joita ei pystytä poistamaan, sekä selvitetään erilaisia vaihtoehtoja arjen ja elämän tueksi. Valmennuksella helpotetaan vaikeita elämäntilanteita sekä tarjotaan pitkäaikaista ja kokonaisvaltaista tukea arjen konkreettisten asioiden sujumiseen.

Valmennettavan itsenäisyyttä tuetaan

* etsimällä yhdessä suuntaa elämälle sekä omaa paikkaa yhteiskunnassa
* auttamalla tavoitteenasettelussa
* poistamalla tavoitteen saavuttamisen tieltä rajoitteita
* jäsentämällä ongelmia ja ratkaisuvaihtoehtoja
* vahvistamalla ongelmanratkaisu- ja arjenhallinnan taitoja
* voimauttamalla henkilöitä sekä
* helpottamalla stressiä ja vapauttamalla näin energiaa ongelmien vatvomisen sijaan niiden ratkaisemiseen.

Haasteiden kanssa selviytymistä voidaan tukea

* avaamalla ja ratkaisemalla lamauttavia ongelmavyyhtejä
* luomalla arkea helpottavaa struktuuria ja rutiinia
* suunnittelemalla yhdessä ajankäyttöä ja tuomalla elämään ennakointia
* kompensoimalla vaikeuksia erilaisilla taidoilla tai mahdollisuuksilla
* tarjoamalla henkistä tukea sekä
* osallistamalla asiakkaita omaan elämäänsä, sitä koskevaan päätöksentekoon ja asioiden toimeenpanoon.

Arkeen ja elämään haetaan tarvittaessa tukea mm.

* erilaisista kuntoutusmuodoista
* terveydenhuollon palveluista
* työllisyyspalveluista
* järjestötahoilta sekä
* etuuksien ja tukien muodossa.

Vaikeita elämäntilanteita pyritään helpottamaan

* henkisellä ja terapeuttisella tuella
* verkostoitumalla ja yhteistyöllä
* palveluohjauksella eli palveluiden ja tukien koordinoinnilla
* yhdessä tekemällä sekä
* selkeyttämällä ja jäsentämällä arkea