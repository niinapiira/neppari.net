---
page-title: 'Elämän haasteena ADHD, ADD, Asperger, Tourette, lievä autismi?'
page-type: front-page
link-title: Etusivu
navigation-order: 1
show-in-navigation: true
published: true
polaroid: niina-edesta
---












Tukea suurella sydämellä ja vahvalla osaamisella!! =)

Neppari auttaa kaiken ikäisiä lapsia, nuoria, aikuisia ja perheitä, joilla on elämän haasteena AD(H)D, Autismi, Tourette, oppimisvaikeuksia, kielen kehityksen vaikeuksia tai aivovamma. 

Neppari toimii myös yhteistyökumppanina ammattilaisille, päättäjille ja kasvattajille.

___

## Miten Nepparin valmennusta saa?

Nepparissa on vielä vähän tilaa uusille asiakkaille, joten voit olla suoraan yhteydessä minuun tai puhua valmennustarpeesta lääkärin, sosiaalityöntekijän tai muun ammattilaisen kanssa.

Nepparin valmennushinnat on pidetty matalina, jotta jokaisella on varaa maksaa valmennus myös itse. Tukipalveluihin ja kuntoutukseen voi kuitenkin hakea myös maksusitoumusta esimerkiksi lääkäriltä, te-toimistosta tai sosiaalitoimesta. Kunnan palvelu- ja kuntoutusohjaaja voi neuvoa myös sinua.

Laita [sähköpostia](/ota-yhteytta), niin kerron lisää! =)

___

##  Kevään 2023 Nepparin nepsy-kurssi vanhemmille, joilla on kouluikäisiä neurokirjon lapsia tai nuoria!  

Valitettavasti suuren suosion saanut matalan kynnyksen nepsy-kurssi on jouduttu perumaan tältä keväältä, mutta toivon mukaan syksyllä kurssi jatkuu jälleen.

Tältä kurssilta saat tietoa neuropsykiatrisista peruspulmista, keinoja niiden helpottamiseksi sekä vertaistukea ja vinkkejä erilaisiin tukimuotoihin. Kurssin vetäjä, ratkaisukeskeinen nepsy-valmentaja, käy läpi yleisimpiä pulmia neurokirjolla sekä tarjoaa näkemyksiä ja keinoja haasteiden helpottamiseen. Ryhmän kesken jaetaan myös vertaistukea sekä omia kokemuksia ja viimeinen kurssikerta varataan kurssilaisten toiveiden pohjalta sovituille teemoille. Ryhmä on suunnattu vanhemmille, joilla on kouluikäisiä nepsy-lapsia ja -nuoria.

Ryhmä kokoontuu yleensä joka 2. viikko 6 tapaamiskertaa aina klo 17:30-20:00. Paikkana toimii Ahjolan tilat Pispalassa osoitteessa Erämiehenkatu 10. Osoitteessa Päivölänkatu 1 sekä Haulikadulta löytyy ilmaisia parkkipaikkoja yleensä.


___

## Vertaistukiryhmä nepsy-nuorille!

Neppari toteuttaa yhteistyössä Ahjolan kanssa neurokirjon nuorten vertaisryhmän. 

Maksuttoman harrasteryhmän kokoontuminen on kerran kuukaudessa yleensä lauantaisin n.klo 13-16. Välillä olemme Ahjolan tyttöjen ja poikien tuvalla osoitteessa Pispalan Valtatie 45 ja välillä lähdemme yhdessä tutustumaan harrastuspaikkoihin.

Ryhmä kokokoontuu kesäkuuhun 2023 saakka yhteensä 9 krt. Jokaisen tapaamisen kesto on n. 3h/ tapaaminen.

Ryhmään otetaan n.10 nuorta. Ryhmä on nuorille maksuton.

Ryhmätoiminta yhdistää vertaistuen ja toiminnallisuuden. Nuoret suunnittelevat ohjaajan avulla yhteistä tekemistä kokoontumiskerroille (esim. liikunta - ja harrastuskokeilut, kokkaus, käsityöt, tutustumiskäynnit). Ryhmän ohjaajaa on mahdollista tavata rauhassa ennen toiminnan alkua.

Kysy lisää ja ilmoittaudu: niina@neppari.net

_”Ryhmä on tarkoitettu 13-17-vuotiaille nepsy-nuorille, jotta he saavat kokea vertaisuutta ja normaaliutta sekä toteuttaa itseään ja tutustua uusiin harrastusmuotoihin itselleen sopivalla tavalla. Vertaisuus mahdollistaa kokemusten normalisoinnin muistuttamalla nuorille, että he eivät ole kokemustensa kanssa yksin. Vertaistuki antaa myös perspektiiviä erilaisista selviytymiskeinoista ja auttaa ymmärtämään, että vaikeat kokemukset ovat osa yleisinhimillistä kokemusten kirjoa ja kaikesta selvitään. Normaaliuden kokemus tarkoittaa myös sitä, että nuoret eivät joudu selittelemään itseään ja erilaisuuttaan, sillä ryhmässä jokainen ymmärtää ja kohtaa avoimesti erilaisuutta. Näin nepsy-nuoren energia ja keskittyminen eivät kulu selviytymiseen vaan he voivat aidosti nauttia tilanteesta, toisistaan, itsestään sekä ryhmän toiminnoista. Neurokirjolle valtaväestön normit ja automaattiset tavat ovat usein vaikeita ja neuronuoret joutuvat navigoimaan jatkuvasti selvitäkseen erilaisista tilanteista. Tämän ryhmän tarkoitus on olla levähdyspaikka ja keidas, jossa nuori saa olla juuri sellainen kuin on ja ilmaista itseään omanlaisella osallisuudella sekä niillä resursseilla ja kyvyillä mitä hänellä juuri sillä hetkellä on käytössään. Nuoret suunnittelevat itse toiminnan ja saavat vaikuttaa tapaamisaikoihin, tapaamispaikkaan, välipaloihin jne. Näin nuorille tarjotaan paikka autonomian vahvistamiseen sekä ympäristön muokkaamiseen ja hallintaan. Uusiin harrastuksiin tutustuminen laajentaa nuorten perspektiiviä ja mahdollisuuksista, vaihtoehdoista sekä siitä, mikä kaikki heitä voisi kiinnostaa nyt ja tulevaisuudessa.”_ -Ohjaaja Niina Piira, ratkaisukeskeinen nepsy-valmentaja-

___

## Suunnitteilla: Etäkurssi nepsylasten ja -nuorten vanhemmille

Suosittu vanhempainkurssi on tulossa taas!

Olen viimeisen 1,5-vuoden aikana vetänyt kolme vanhempainkurssia, jotka on suunnattu matalan kynnyksen avuksi pirkanmaalaisille nepsyperheille, joilla on kouluikäisiä nepsylapsia tai -nuoria. Nämä ovat olleet todella kysyttyjä.

Suunnittelen nyt **etä**kurssia samasta aiheesta, ja kartoitan kiinnostusta tämän muotoisen kurssin järjestämiseen.

Kurssilla saa…

- Tietoa neuropsykiatrisista peruspulmista (esim. ADHD, ADD, Asperger, autisminkirjo, Tourette, jne.)
- Keinoja niiden helpottamiseksi
- Vinkkejä erilaisiin tukimuotoihin
- Sekä ennen kaikkea vertaistukea!

Kurssin tiedot:

- Kuusi etätapaamista
- Joka toinen viikko, jokin sovittu arki-ilta n.klo 17:30-20.

--> Aikataulu tarkennetaan osallistujien kanssa


Hintakaan ei päätä huimaa: Koko kurssi maksaa yhteensä vain 100 euroa per osallistuva perhe.

> Kiinnostuksen kurssiin voi ilmoittaa kiinnostuksensa niina@neppari.net

Kiinnostuksen ilmoittaminen EI ole sitova ilmoittautuminen; varsinainen ilmoittautuminen hoidetaan myöhemmin.

___

## Infopaketti ADHD:sta, tutkimuksista sekä tukitoimista!

Mietitkö sinä onko sinulla tai tutullasi mahdollisesti ADHD?
Haluaisitko ajankohtaista tietoa ADHD:sta, tutkimuksista ja tukitoimista?
Kaipaatko tätä tietoa selkeässä muodossa, lyhyesti ja ytimekkäästi?

[Tässä](/pieni-adhd-infopaketti) tietopaketti aiheesta, sekä linkkejä hyviin tietolähteisiin. =)

___

## Haluatko lukea hyvinvointiin liittyvistä asioista?

[Nepparin facebookista](https://facebook.com/valmennuskeskus.neppari) löydät lähes päivittäin linkkejä ajankohtaisiin asioihin kuten tutkimuksiin, artikkeleihin ja uutisiin sekä muihin kirjoituksiin.

[Blogistani](/blogi) voit lukea ajatuksiani voimaantumisesta, valmennuksesta sekä yrittäjyydestä. Blogissa käsittelen ratkaisukeskeisesti yksilön hyvinvointia, ihmisyyttä sekä sosiaalialaa niiden tukipilarina.

___

## Asiakaskokemuksia

Paljon on kehittämistä edelleen, mutta onnistumisia on saavutettu paljon vuosien varrella. =)

Palautteita yksilötyöskentelystä:

>
>_"Ihan huippua, että olet perustanut Nepparin ja että teet tätä työtä! Sulla on todella inhimillinen ja kannustava ote työhön ja oli ihana nähdä, miten tykkäät työstäsi ja olet siitä innoissasi. Se tarttuu!"_
>
> _"Niina toimii aktiivisesti nepsy-asioissa ja hakee luovasti uusia väyliä tavoittaa & palvella  asiakkaita parhaalla mahdollisella tavalla."_
>
> _"Läheinen on hyötynyt paljon saamastaan ohjauksesta arjen asioissa ja itsensä arvostamisessa."_
>
> _"Lapsen itsetunto on parantunut, hän luottaa enemmän itseensä ja koulunkäynti sujuu."_
>
> _"Valmennus on tuonut asiakkaalle keinoja arjenhallinnan ja koulunkäynnin tueksi, lisännyt ymmärrystä ja itsemyötätuntoa."_
>
>_"Erinomaiset hinnat, tuntuu että saan paljon vastinetta rahoilleni. Yhteydenpito on helppoa ja joustavaa."_
>
> _"Asioiden hahmottaminen arjessa on parantunut."_
>
>_"Olen saanut läjäpäin inspiraatiota, työkaluja ja toivoa tulevaan. Uskon yhä enemmän, että minulla todella on kaikki mitä tarvitsen hyvään ja tasapainoiseen elämään ja ettei minun tarvitse enää jäädä niihin entisiin toimintamalleihin, jotka on minua vuosikausia pidätelleet. Näen paljon selkeämmin eron vanhan ja uuden ajattelun välillä omassa päässäni ja uskon sen olevan avain siihen elämään, jota haluan elää."_
>
> _"Lapseni on pitänyt keskusteluista valmentajan kanssa. Asioista keskusteleminen on ollut hyvää terapiaa. On hyvä, kun on  ollut keskustelukumppanina henkilö, joka ymmärtää neuropsykiatrisista ongelmista."_
>
> _"Vuorovaikutus on toimivaa, on helppoa keskustella ja pohtia."_
>
>_"Keskustelut toivat uusia näkökulmia ja haastoivat omaa ajattelua."_
>
> _"(Olen tyytyväinen valmentajan) empatiaan ja paneutumiseen asioissa."_
>
> _"Todella asiantuntevaa, mutta kuitenkin helposti lähestyttävää yhteistyötä ja ammattitaitoa."_
>
> _"Huikean hyvää työtä ! =)"_
>
>_"Valmennuksessa käsiteltiin monia elämän osa-alueita ja sain paljon vinkkejä ja ideoita elämänlaadun parantamiseen ja arjenhallintaan. Nyt minulla on myös enemmän työkaluja, joita voin käyttää valmennuksen jälkeenkin ja pistää saadut "opit" käytäntöön."_
>
> _"Loistavaa valmennustyötä :)"_
>
> _"Aivan ihana ja helposti lähestyttävä (valmentaja). =) Ammattitaitoinen ja rento sekä huumorintajuinen mikä tekee puhumisen helpoksi."_
>
> _"Olen saanut itselle ymmärrystä ADD- piirteistäni, hyviä näkökulmia, sekä tarvittavaa ohjausta ja tukea. Olen myös kokenut saavani valmennuksesta uskoa tulevaisuuteen."_
>
> _"Olen ymmärtänyt asioita mitä en ennen tätä ole ymmärtänyt."_
>
> _"Sain turhaa stressiä vähennettyä."_
>
>_"Tapaamisista jää raikas ja toiveikas fiilis ja valmentajalla on paljon ideoita ja lähteitä jaettavana. Ymmärtää ja antaa eri näkökulman kuin sen mihin itse on jumiutunut. Viittaa tutkimuksiin ja asiantuntijoihin, mikä saa luottamaan valmentajan asiantuntemukseen ja laajentaa omaa ymmärrystä itsestä ja aivojen toiminnasta."_
>
> _"Hyvä kokonaisuus, eikä liian kallis. Sain apua siihen mitä tarvitsin ja nopeammin kuin osasin odottaa."_
>
>_"Olen alkanyt ymmärtää itteni paremmin sekä löytäny tavoitteita ja uusia näkökulmia elämään."_
>
> _"Huippu tyyppi!"_

Palautteita ryhmätyöskentelystä:

> _"Ryhmä on auttanut omien erityispiirteiden tunnistamisessa ja hyväksymisessä, ja siten vahvistanut oman identiteetin kasvua positiivisessa hengessä."_
>
> _"(Nuori on) saanut itseluottamusta lähteä yksin kotoa sekä halun löytää ystäviä."_
>
> _"Nuori reflektoi joka kerta tapaamisia ja niissä tekemiään havaintoja niin itsestä kuin muista ryhmäläisistä. Tapaamiset tuottivat selvästi iloa."_
>
> _"Nuori on kasvanut identiteetiltään vahvemmaksi ja hyväksyvämmäksi itseä kohtaan."_
>
> _"Nuori on oivaltanut, että elämää ja kivoja paikkoja on kodin seinien ulkopuolellakin. Myös oman käytöksen ymmärtäminen parani."_
>
> _"Ryhmän ohjaaja tekee työtä täydestä sydämestä, ja osaa hoitaa haastavatkin tilanteet jalat maassa - olla läsnä jämäkästi ja osoittaa samalla myötätuntoa & ymmärrystä herkästi nuorta kuunnellen."_
>
> _"Kaunis kiitos - ohjaaja osaa ottaa tilanteet hienosti hetki hetkeltä ja etsiä myötätunnolla ratkaisuja arjen haasteisiin. Kerrankin oikea ihminen oikeassa paikassa/ammatissa."_
>
> _"Turvallinen ja hyväksyvä ryhmä ja ohjaaja tukenut selvästi nuoren selviämistä ja antanut onnistumisen tunteen."_
>
> _"Myötätuntoisen suhtautumisen opettelu autismin kirjon piirteisiin on helpottanut niin nuoren kuin vanhemman tuntemaa syyllisyyttä hankalissa arkitilanteissa."_
>

Koulutuspalautteita:

> _"Erittäin hyvä koulutus ja oleellista asiaa kouluttaja osasi kertoa."_
>
> _"Paljon asiaa tiivisti, mutta käytännönläheisesti."_
>
> _"Oli helppo ymmärtää vaikeitakin asioita."_
>
> _"Oikein kattava kokonaisuus!"_

Vanhempainkurssin palautteita:

>_"Opin arkeen ja jaksamiseen uusia juttuja, paljon hyviä käytäntöja ja teoriaa niiden takana sekä uusia faktoja."_
>
>_"Opin paljon eri nepsy-häiriöistä sekä uutta ja hyödyllistä nepsyasioista."_
>
>_"Kurssi sisälsi paljon faktaa, tutkimustietoa ja käytännön vinkkejä."_
>
>_"Kurssiin oli koottu hyvät materiaalit ja opettaja antoi riittävästi tilaa keskustelijoille."_
>
>_Opettaja oli miellyttävä ja helposti lähestyttävä, asiantunteva ja aiheelle omistautunut sekä kaikki huomioon ottava."_
>
>_"Opettaja oli oikein mukava sekä ratkaisukeskeinen, perehtynyt, kokenut ja empaattinen."_
>
>_"Tietous nepsykirjosta ja oireista lisääntyi, ja siinä samalla kasvoi ymmärrys oman lapsen käyttäytymisestä."_
>
>_"Ymmärsin kuinka voin omalla toiminnalla vanhempana vaikuttaa lapseeni myönteisesti."_
>
>_"Tiedon ja vertaistuen lisäksi vaikutuksen teki opettajan valtavan empaattinen asenne, josta sain paljon voimaa. <3 Kiitos tärkeästä kurssista!"_
>
>_"Kiitokset hyvästä kurssista! Ehkä osaan olla nyt hiukan parempi vanhempi lapselleni."_
