---
layout: page
"front-page": true
title: "Elämän haasteena ADHD, ADD, Asperger, Tourette, lievä autismi?"
"link-title": Esittely
"navigation-order": 1
published: true
polaroid: "niina-ja-riksu-polaroid.jpg"
---

Tukea elämään valmennuksella!

Tervetuloa Neppariin, neuropsykiatrisen valmennuksen paikkaan!

Minä olen Niina Piira, ratkaisukeskeinen neuropsykiatrinen valmentaja ja sosiaalialan ammattilainen.

Tarjoan Tampereelta käsin neuropsykiatrista valmennusta nuorille ja aikuisille nepsy-henkilöille, jotka tarvitsevat tukea arjessaan ja jaksamisessaan. Valmennukseni ulottuu kaikille niille elämänaluille, joilla haasteita kohdataan. Minulle mikään haaste ei ole mahdoton eikä kukaan ihminen toivoton.

Neppari on paikka, jossa neuropsykiatrisia haasteita kohdanneet nuoret ja aikuiset voivat löytää mielekkään tavan elää omanlaistansa arkea ja toteuttaa itseään. Nepparissa vahvistetaan itsenäistä selviytymistä, autetaan haasteissa joita ei pystytä poistamaan, sekä selvitetään erilaisia vaihtoehtoja arjen ja elämän tueksi. Nepparin tuella voidaan helpottaa vaikeita elämäntilanteita sekä tarjota pitkäaikaista ja kokonaisvaltaista tukea arjen ja konkreettisten asioiden sujumiseen.

## Esimerkkejä valmennuksesta

Itsenäisyyttä vahvistetaan

* etsimällä yhdessä suuntaa elämälle sekä omaa paikkaa yhteiskunnassa
* auttamalla tavoitteenasettelussa
* poistamalla tavoitteen saavuttamisen tieltä rajoitteita
* jäsentämällä ongelmia ja ratkaisuvaihtoehtoja
* vahvistamalla ongelmanratkaisu- ja arjenhallinnan taitoja
* voimauttamalla henkilöitä sekä
* helpottamalla stressiä ja vapauttamalla näin energiaa ongelmien vatvomisen sijaan niiden ratkaisemiseen.

Haasteiden kanssa selviytymistä autetaan

* avaamalla ja ratkaisemalla lamauttavia ongelmavyyhtejä
* luomalla arkea helpottavaa struktuuria ja rutiinia
* suunnittelemalla yhdessä ajankäyttöä ja tuomalla elämään ennakointia
* kompensoimalla vaikeuksia erilaisilla taidoilla tai mahdollisuuksilla
* tarjoamalla henkistä tukea sekä
* osallistamalla asiakkaita omaan elämäänsä, sitä koskevaan päätöksentekoon ja asioiden toimeenpanoon.

Arkeen ja elämään haetaan tarvittaessa tukea mm.

* erilaisista kuntoutusmuodoista
* terveydenhuollon palveluista
* työllisyyspalveluista
* järjestötahoilta sekä
* etuuksien ja tukien muodossa.

Vaikeita elämäntilanteita pyritään helpottamaan

* henkisellä ja terapeuttisella tuella
* verkostoitumalla ja yhteistyöllä
* palveluohjauksella eli palveluiden, tukien ja etuuksien koordinoinnilla
* yhdessä tekemällä sekä
* selkeyttämällä ja jäsentämällä arkea