---
layout: page
"page-title": "Elämän haasteena ADHD, ADD, Asperger, Tourette, lievä autismi?"
"page-type": "front-page"
"link-title": Esittely
"navigation-order": 1
"show-in-navigation": true
permalink: /
published: true
polaroid: "niina-ja-riksu-polaroid.jpg"
---




Tukea elämään valmennuksella!

Minä olen Niina Piira, ratkaisukeskeinen neuropsykiatrinen valmentaja ja sosiaalialan ammattilainen. Olen koulutuksiltani neuropsykiatrinen valmentaja, sosionomi AMK sekä nuorison- ja vapaa-ajanohjaaja. Työkokemusta minulla on hyvin laajasti yli 15-vuotiselta uraltani ja mukaan mahtuu myös paljon muutakin kuin vain sosiaalialan työtä. Tarjoan nyt Tampereelta käsin neuropsykiatrista valmennusta kaiken ikäisille nepsy-henkilöille, jotka tarvitsevat tukea arjessaan ja jaksamisessaan. Kokemukseni on kertynyt erityisesti nuorten ja aikuisten nepsy-henkilöiden kanssa työskentelystä, joten valmennukseni ulottuu kaikille niille elämän alueille, joilla haasteita kohdataan. Minulle mikään haaste ei ole mahdoton eikä kukaan ihminen toivoton.

Neppari on paikka, jossa neuropsykiatrisia haasteita kohdanneet nuoret, aikuiset ja perheet voivat löytää mielekkään tavan elää omanlaistansa arkea ja toteuttaa itseään. Nepparissa vahvistetaan itsenäisyyttä, autetaan haasteiden kanssa selviytymisessä, sekä etsitään erilaisia vaihtoehtoja arjen ja elämän tueksi. Nepparin tuella voidaan helpottaa vaikeita elämäntilanteita sekä tarjota pitkäaikaista ja kokonaisvaltaista tukea arjen ja konkreettisten asioiden sujumiseen.

## Esimerkkejä valmennuksesta

Itsenäisyyttä vahvistetaan

* etsimällä yhdessä suuntaa elämälle sekä omaa paikkaa yhteiskunnassa
* auttamalla tavoitteenasettelussa
* poistamalla tavoitteiden tieltä esteitä ja rajoitteita
* jäsentämällä ongelmia ja ratkaisuvaihtoehtoja
* vahvistamalla ongelmanratkaisu- ja arjenhallinnan taitoja
* voimauttamalla henkilöitä sekä
* helpottamalla stressiä ja vapauttamalla näin energiaa ongelmien vatvomisen sijaan niiden ratkaisemiseen.

Haasteiden kanssa selviytymistä autetaan

* avaamalla ja ratkaisemalla ongelmavyyhtejä
* luomalla arkea helpottavaa struktuuria ja rutiinia
* suunnittelemalla yhdessä ajankäyttöä ja tuomalla elämään ennakointia
* helpottamalla vaikeuksia erilaisilla taidoilla tai mahdollisuuksilla sekä
* osallistamalla asiakkaita omaan elämäänsä, sitä koskevaan päätöksentekoon ja asioiden toimeenpanoon.

Arkeen ja elämään etsitään tarvittaessa tukea mm.

* erilaisista kuntoutusmuodoista
* terveydenhuollon palveluista
* työllisyyspalveluista
* järjestötahoilta sekä
* etuuksien ja tukien muodossa.

Vaikeita elämäntilanteita helpotetaan

* henkisellä ja terapeuttisella tuella
* verkostoitumalla ja yhteistyöllä
* palveluohjauksella eli palveluiden, tukien ja etuuksien koordinoinnilla
* arkea selkeyttämällä sekä
* yhdessä tekemällä.
