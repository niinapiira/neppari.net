---
page-title: 'Elämän haasteena ADHD, ADD, Asperger, Tourette, lievä autismi?'
page-type: front-page
link-title: Esittely
navigation-order: 1
show-in-navigation: true
published: true
---












Tukea suurella sydämellä ja vahvalla osaamisella!! =)

Neppari auttaa kaiken ikäisiä lapsia, nuoria, aikuisia ja perheitä, joilla on elämän haasteena AD(H)D, Autismi, Tourette, oppimisvaikeuksia, kielen kehityksen vaikeuksia tai aivovamma. 

Neppari toimii myös yhteistyökumppanina ammattilaisille, päättäjille ja kasvattajille.

___

## Miten Nepparin valmennusta saa?

Nepparissa on taas tilaa uusille asiakkaille, joten voit olla suoraan yhteydessä minuun tai puhua valmennustarpeesta lääkärin, sosiaalityöntekijän tai muun ammattilaisen kanssa.

Nepparin valmennushinnat on pidetty matalina, jotta jokaisella on varaa maksaa valmennus myös itse. Tukipalveluihin ja kuntoutukseen voi kuitenkin hakea myös maksusitoumusta esimerkiksi lääkäriltä, te-toimistosta tai sosiaalitoimesta.

Laita [sähköpostia](/ota-yhteytta), niin kerron lisää! =)

___

##  Keväällä 2022 starttaa Ahjolassa jälleen uusi Nepparin nepsy-kurssi vanhemmille, joilla on neurokirjon lapsia tai nuoria!  

Tervetuloa matalan kynnyksen nepsy-kurssille, jossa saat tietoa neuropsykiatrisista peruspulmista, keinoja niiden helpottamiseksi sekä vertaistukea ja vinkkejä erilaisiin tukimuotoihin. 

Kurssilla nepsy-valmentaja käy läpi yleisimpiä pulmia neurokirjolla sekä tarjoaa näkemyksiä ja keinoja haasteiden helpottamiseen. Ryhmän kesken jaetaan myös vertaistukea sekä omia kokemuksia ja viimeinen kurssikerta varataan kurssilaisten toiveiden pohjalta sovituille teemoille. Ryhmä on suunnattu perheille, joissa on kouluikäisiä nepsy-lapsia ja -nuoria.

Ryhmä kokoontuu kevään ajan joka 2. keskiviikko parillisilla viikoilla  alkaen 26.1.2021. Kurssin pituus on 6 tapaamiskertaa ja se toteutetaan aina klo 17:15-19:45. Paikkana toimii Ahjolan Voiman tila Pispalassa osoitteessa Pispalan valtatie 45.

Ilmoittautua voit ma 13.12.2021 klo 10 alkaen [TÄÄLLÄ](https://opistopalvelut.fi/ahjola/course.php?l=fi&t=25916) tai puhelimitse arkisin klo 10-15 pe 17.12.2021 saakka p.044 553 8444.

___

## Infopaketti ADHD:sta, tutkimuksista sekä tukitoimista!

Mietitkö sinä onko sinulla tai tutullasi mahdollisesti ADHD?
Haluaisitko ajankohtaista tietoa ADHD:sta, tutkimuksista ja tukitoimista?
Kaipaatko tätä tietoa selkeässä muodossa, lyhyesti ja ytimekkäästi?

[Tässä](/pieni-adhd-infopaketti) tietopaketti aiheesta, sekä linkkejä hyviin tietolähteisiin. =)

___

## Haluatko lukea valmennuksesta ja neuropsykiatrisesta maailmasta?

[Nepparin facebookista](https://facebook.com/valmennuskeskus.neppari) löydät päivittäin linkkejä ajankohtaisiin asioihin kuten tutkimuksiin, artikkeleihin ja uutisiin sekä muihin kirjoituksiin. 

Facebookissa voit myös seurata Nepparin toimintaa ja keskustella valmentaja-yrittäjän kanssa helposti messenger-viestein. =)

[Blogistani](/blogi) voit lukea ajatuksiani voimaantumisesta, valmennuksesta sekä yrittäjyydestä. 

Blogissa käsittelen ratkaisukeskeisesti yksilön hyvinvointia, ihmisyyttä sekä sosiaalialaa niiden tukipilarina.

___

## Asiakaskokemuksia

Paljon on kehittämistä edelleen, mutta onnistumisia on saavutettu paljon vuosien varrella. =)

Palautteita yksilötyöskentelystä:

> _"Niina toimii aktiivisesti nepsy-asioissa ja hakee luovasti uusia väyliä tavoittaa & palvella  asiakkaita parhaalla mahdollisella tavalla."_
>
>_"Ihan huippua, että olet perustanut Nepparin ja että teet tätä työtä! Sulla on todella inhimillinen ja kannustava ote työhön ja oli ihana nähdä, miten tykkäät työstäsi ja olet siitä innoissasi. Se tarttuu!"_
>
> _"Lapsen itsetunto on parantunut, hän luottaa enemmän itseensä ja koulunkäynti sujuu."_
>
> _"Valmennus on tuonut asiakkaalle keinoja arjenhallinnan ja koulunkäynnin tueksi, lisännyt ymmärrystä ja itsemyötätuntoa."_
>
>_"Erinomaiset hinnat, tuntuu että saan paljon vastinetta rahoilleni. Yhteydenpito on helppoa ja joustavaa."_
>
> _"Asioiden hahmottaminen arjessa on parantunut."_
>
> _"Läheinen on hyötynyt paljon saamastaan ohjauksesta arjen asioissa ja itsensä arvostamisessa."_
>
>_"Olen saanut läjäpäin inspiraatiota, työkaluja ja toivoa tulevaan. Uskon yhä enemmän, että minulla todella on kaikki mitä tarvitsen hyvään ja tasapainoiseen elämään ja ettei minun tarvitse enää jäädä niihin entisiin toimintamalleihin, jotka on minua vuosikausia pidätelleet. Näen paljon selkeämmin eron vanhan ja uuden ajattelun välillä omassa päässäni ja uskon sen olevan avain siihen elämään, jota haluan elää."_
>
> _"Lapseni on pitänyt keskusteluista valmentajan kanssa. Asioista keskusteleminen on ollut hyvää terapiaa. On hyvä, kun on  ollut keskustelukumppanina henkilö, joka ymmärtää neuropsykiatrisista ongelmista."_
>
> _"Vuorovaikutus on toimivaa, on helppoa keskustella ja pohtia."_
>
>_"Keskustelut toivat uusia näkökulmia ja haastoivat omaa ajattelua."_
>
> _"(Olen tyytyväinen valmentajan) empatiaan ja paneutumiseen asioissa."_
>
> _"Todella asiantuntevaa, mutta kuitenkin helposti lähestyttävää yhteistyötä ja ammattitaitoa."_
>
> _"Huikean hyvää työtä ! =)"_
>
>_"Valmennuksessa käsiteltiin monia elämän osa-alueita ja sain paljon vinkkejä ja ideoita elämänlaadun parantamiseen ja arjenhallintaan. Nyt minulla on myös enemmän työkaluja, joita voin käyttää valmennuksen jälkeenkin ja pistää saadut "opit" käytäntöön."_
>
> _"Loistavaa valmennustyötä :)"_
>
> _"Aivan ihana ja helposti lähestyttävä (valmentaja). =) Ammattitaitoinen ja rento sekä huumorintajuinen mikä tekee puhumisen helpoksi."_
>
> _"Olen saanut itselle ymmärrystä ADD- piirteistäni, hyviä näkökulmia, sekä tarvittavaa ohjausta ja tukea. Olen myös kokenut saavani valmennuksesta uskoa tulevaisuuteen."_
>
> _"Olen ymmärtänyt asioita mitä en ennen tätä ole ymmärtänyt."_
>
> _"Sain turhaa tressiä vähennettyä."_
>
>_"Tapaamisista jää raikas ja toiveikas fiilis ja valmentajalla on paljon ideoita ja lähteitä jaettavana. Ymmärtää ja antaa eri näkökulman kuin sen mihin itse on jumiutunut. Viittaa tutkimuksiin ja asiantuntijoihin, mikä saa luottamaan valmentajan asiantuntemukseen ja laajentaa omaa ymmärrystä itsestä ja aivojen toiminnasta."_
>
> _"Hyvä kokonaisuus, eikä liian kallis. Sain apua siihen mitä tarvitsin ja nopeammin kuin osasin odottaa."_
>
>_"Olen alkanyt ymmärtää itteni paremmin sekä löytäny tavoitteita ja uusia näkökulmia elämään."_
>
> _"Huippu tyyppi!"_

Palautteita ryhmätyöskentelystä:

> _"Ryhmä on auttanut omien erityispiirteiden tunnistamisessa ja hyväksymisessä, ja siten vahvistanut oman identiteetin kasvua positiivisessa hengessä."_
>
> _"(Nuori on) saanut itseluottamusta lähteä yksin kotoa sekä halun löytää ystäviä."_
>
> _"Nuori reflektoi joka kerta tapaamisia ja niissä tekemiään havaintoja niin itsestä kuin muista ryhmäläisistä. Tapaamiset tuottivat selvästi iloa."_
>
> _"Myötätuntoisen suhtautumisen opettelu autismin kirjon piirteisiin on helpottanut niin nuoren kuin vanhemman tuntemaa syyllisyyttä hankalissa arkitilanteissa."_
>
> _"Nuori on kasvanut identiteetiltään vahvemmaksi ja hyväksyvämmäksi itseä kohtaan."_
>
> _"Nuori on oivaltanut, että elämää ja kivoja paikkoja on kodin seinien ulkopuolellakin. Myös oman käytöksen ymmärtäminen parani."_
>
> _"Ryhmän ohjaaja tekee työtä täydestä sydämestä, ja osaa hoitaa haastavatkin tilanteet jalat maassa - olla läsnä jämäkästi ja osoittaa samalla myötätuntoa & ymmärrystä herkästi nuorta kuunnellen."_
>
> _"Kaunis kiitos - ohjaaja osaa ottaa tilanteet hienosti hetki hetkeltä ja etsiä myötätunnolla ratkaisuja arjen haasteisiin. Kerrankin oikea ihminen oikeassa paikassa/ammatissa."_
>
> _"Turvallinen ja hyväksyvä ryhmä ja ohjaaja tukenut selvästi nuoren selviämistä ja antanut onnistumisen tunteen."_

Ja koulutuspalautteita:

> _"Erittäin hyvä koulutus ja oleellista asiaa kouluttaja osasi kertoa."_
>
> _"Paljon asiaa tiivisti, mutta käytännönläheisesti."_
>
> _"Oli helppo ymmärtää vaikeitakin asioita."_
>
> _"Oikein kattava kokonaisuus!"_
