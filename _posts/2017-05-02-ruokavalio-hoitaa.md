---
published: false
page-title: Ruokavalio hoitaa
---
## Ruokavalio hoitaa



Luin kyseisen kirjan ja ajattelin referoida oman ymmärrykseni kautta kirjan sanoman tiivistettynä.

Kirjoittajat kertovat, että koska AD(H)D on biologinen tila, voidaan sitä myös hoitaa biologisesti, ruokavalion avulla.
Keskittymisvaikeuksisilla ja autismin kirjon lapsilla onkin tunnetusti saatu vaihtelevia tuloksia aikaiseksi ruokavalio-interventiolla, mutta ihmisten yksilöllisyydestä johtuen sopivan ruokavalion löytäminen ei ole yksinkertainen juttu.

Tukitoimilla pyritään auttamaan AD(H)D-henkilöä selviytymään oireiden kanssa, mutta tämän kirjan kirjoittajat haluavat käydä kiinni syvimpiin juurisyihin poistamalla oireita ilman lääkitystä.

Kirjoittajat perustelevat AD(H)D:n lääkeetöntä hoitoa sillä, että tila johtuu kivennäis- ja hivenaineiden, entsyymien, välittäjäaineiden ja välttämättömien rasvahappojen puutoksesta.
Korjaamalla tätä puutosta voidaan heidän mukaansa hoitaa AD(H)D:ta.

Käytännössä kirja neuvoo lopettamaan biologisesti haitallisten aineiden käytön, kuten kemikaalien ja allergisoivien aineiden.
Tätä varten on kiinnitettävä huomiota esimerkiksi myös hyvään sisäilmaan.

Kirjoittajat suosittelevat ruokapäiväkirjan pitämistä, jossa kirjaa myös päivän aikana ilmenneet tunteet, mielialan ja fyysiset tilat.
Mahdollisuuksien mukaan voi myös syödä pitkään vain 1-3:a eri ruoka.ainetta ja katsoa kuinka ne vaikuttavat kehoon.
Näin pyritään selvittämään henkilökohtaisia yliherkkyyksiä.

Kirjoittajat neuvovat välttämään mm. ruoka-aineita, jotka suorastaan himottavat. Himo on heidän kertomansa mukaan vieroitusoire riippuvuudesta ja kertoo usein allergiasta.

Vaikka kirjassa painotetaan ruokavalion yksilöllistä testaamista, annetaan siinä yleisohjeeksi luonnonmukaisen ruuan suosimisen sekä B6-vitamiinin, proteiinien, tryptofaanin, aminohappojen, kalsiumin, magnesiumin ja omega-3 rasvahappojen lisäämistä.
Näitä saa mm. kefiiristä, raakamaitotuotteista, banaanista, kalkkunasta, tuoreravinnosta, probiooteista, voista, avokadoista, hapankermasta, kylmäpuristetusta oliivi- tai pellavansiemenöljystä, kaloista ja idätetystä soijasta.

Ylivilkkaudesta kärsivien kannattaa vältellä nopeita hiilihydraatteja ja panostaa hyviin proteiineihin (pähkinät, siemenet, linssit, juusto, munat, liha, idätetty soija).

Vehnäleivän voi korvata spelttileivällä, riisin villiriisillä, pastan ja perunan kasviksilla.

Sokeria kannattaa välttää, sillä se heikentää elimistön kykyä hyödyntää ravintoaineita ja pitää yllä tulehduksia.

Vettä tulee juoda tarpeeksi paljon joka päivä.

Kirja avaa jokaisella sivulla hyvin sitä, mihin ohjeet perustuvat ja kuinka jokaisen yksilöllistä tilannetta voi alkaa seuraamaan ja selvittämään.
Kirjoittajat antavat myös paljon vinkkejä siitä kuinka eri ruoka-aineita on syytä säilyttää, valmistaa ja syödä, jotta niistä saa parhaiten irti tarvitsemamme ainesosat.

___

Kirjassa on kerrottu lyhyesti myös mm. paastosta, ravintolisistä sekä erilaisista vaihtoehtohoidoista, joista osa on enemmän tutkittua kuin toiset. Suosittelen kyllä kirjan lukemista ja rohkeutta etsiä itselle sopivin ruokavalio, mutta paaston, ravintolisien ja vaihtoehtohoitojen suhteen suosittelen lääkärin ja/tai ravitsemusasiantuntijan konsultoimista. Myös raakamaidon vaaroista on uutisoitu, joten ainakin lasten suhteen niiden käyttöä on syytä punnita tarkkaan.

___