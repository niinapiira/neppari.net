---
published: false
---
## "Jostain on luovuttava, että jotain voi saada." "Kun antaa, voi saada takaisin enemmän." "Kun luopuu, saa tilaa tärkeimmille." Mistä sinä olisit valmis luopumaan itselle tärkeän asian vuoksi?
## Luopuminen ja minimalismi eivät ole ratkaisuja kaikkiin nykyajan ihmisen ongelmiin, eivätkä ne ole itsessään arvokkaita ja hienoja asioita, elleivät ne vastaa johonkin tarpeeseen elämässä. Uskon kuitenkin, että jokaiselle tekee hyvää PYSÄHTYÄ aina välillä sen äärelle, mitä pitää itsestäänselvänä, ja pohtia sitä, mitä kaikke oikeasti tarvitsee hyvään elämään ja onneen.

Minulle minimalismi tarkoittaa sitä, että kysyn vähän väliä itseltäni "tarvitsenko tätä todella?". Näitä valinnan hetkiä on elämässämme valtavasti joka päivä ja jokainen valinta ja jokainen päivä on siksi mahdollisuus myös valita toisin. Suurimmalle osalle juuri tämä pysähtyminen pohdinnan äärelle tuottaa eniten hankaluuksi, seuraava haaste onkin oman maailmankuvan avaaminen sille, että toisinkin voi valita. Emme useinkaan elä olosuhteiden pakossa, vaan sisäisten uskomustemme vankeina.

Sana "tarvita" tarkoittaa eri ihmisille eri asiaa. Joillekin se tarkoittaa "selviänkö hengissä ilman tätä" ja osalle "haluanko luopua tästä". Jokainen voi itse määritellä omat tarpeensa. Valmentajan työssäni en korosta pelkästään selviytymisen kannalta oleellisia tärkeitä asioita, vaan laajemmin ihmisen koko hyvinvointia edistäviä tarpeita. Kaikilla meillä ihmisillä on pohjimmillaan samat tarpeet jaetun ihmisyydemme kautta, mutta jokainen ilmentää ja tyydyttää niitä valitsemillaan tavoilla. Näin ajateltuna luopuminen ja minimalismi on jokaisen itselleen luomat rajat sen mukaan, missä kenenkin yksilölliset hyvinvoinnin rajat menevät. Toisin sanoen ei tarvitse kysyä "Mitä ilman voin elää?" (=luopumista), vaan "Mikä riittää minulle?" (=minimalismia). =)


