---
layout: page
"page-title": Valmennus
"page-type": normal
permalink: /valmennus/
"navigation-order": 3
"show-in-navigation": true
published: true
"link-title": ""
polaroid: ""
---








Koska jokainen nepsy-piirteinen henkilö kohtaa elämässään omanlaisia haasteitaan, on tarjottavan tuen oltava yksilöllistä. Neuropsykiatrinen valmennus on selkeästi kohdennettu ja yksilöllinen tukimuoto, joka on edullinen ja tehokas keino toteuttaa sosiaalista kuntoutusta. Tämä monipuolinen ohjaus- ja tukimenetelmä pitää sisältää mm. tukikeskusteluita, harjoituksia, kotitehtäviä, toiminnallisia ja luovia menetelmiä, tavoitteiden luomista ja seurantaa, sekä muita yksilöllisesti valittuja tukimenetelmiä.

Valmennus on tavoitteellinen prosessi, jossa työskennellä valmennettavan tarpeista käsin. Valmennus voidaan toteuttaa Nepparin toimitiloissa, julkisissa paikoissa kuten kahviloissa, sekä valmennettavan kotona, koulussa, työpaikalla tai harrastuspaikoissa. Valmentaja voi jalkautua myös asiointiavuksi esimerkiksi virastoihin tai kauppoihin sekä tueksi vaikka lääkärin vastaanotolle. 

Valmennuksella tuetaan sekä olemassa olevia vahvuuksia että uusien toimintatapojen harjoitteluprosessia. Valmennuksella harjaannutetaan taitoja mm. arjen ja elämän hallintaan, ongelmanratkaisuun, vuorovaikutussuhteisiin sekä omassa toimintaympäristössä selviytymiseen.

Valmennus on hyvin kokonaisvaltainen tukimuoto, joka kattaa koko elämän kirjon. Valmennuksessa huomioidaan aina henkilön muutkin tukiverkostot, kuten perhe, sosiaalityö, asumisen ja työllistymisen tuki, lääkäri, yms. Valmennus täydentää hyvin muita yhteiskunnan tarjoamia palveluita ja sillä pyritään ehkäisemään kaikenikäisten henkilöiden syrjäytymistä opinnoista, työelämästä, yhteiskunnasta sekä omasta elämästään.

Neuropsykiatrinen valmennus on ennen kaikkea voimaantumisprosessi, jota ei ole mahdollista tuottaa toiselle, mutta jota voidaan edesauttaa luomalla sille mahdollisuudet. Voimaantuminen saavutetaan hallinnan ja kontrollin tunteen kautta, joka syntyy mahdollisuudesta vaikuttaa omaan elämään sekä osallistua omia asioita koskevaan päätöksentekoon ja niiden toimeenpanoon.

*Valmennuksen hinnasta sovitaan yksilöllisesti tapauskohtaisesti, sillä hintaan vaikuttaa sopimuksen pituus, mahdollinen arvonlisävero, asiakkaan tilanne, mahdolliset matkakulut sekä  raportointi- ja lausuntotarve. Pienenä toimijana Nepparin neuropsykiatrisen valmennuksen hinta on voitu pitää mahdollisimman alhaisena, tällä hetkellä perushinta on 55e/h (+mahdollinen alv 24%). Kokonaishinnasta ja tapaamisten pituudesta sovitaan asiakaskohtaisesti kirjallisella sopimuksella.*
