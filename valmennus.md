---
"page-title": Valmennus
"page-type": normal
"navigation-order": 3
"show-in-navigation": true
published: true
"link-title": ""
polaroid: ""
---












Neuropsykiatrinen valmennus, eli nepsy-valmennus, sopii kaikille joilla on erityispiirteinään ADHD, ADD, lievä autismi/Asperger, Tourette tai oppimisvaikeuksia. Valmennuksesta puhuttaessa käytetään myös sanoja adhd-coachaus tai koutsaus sekä autismikuntoutus.

Nepsy-valmennus on hyvin yksilöllisesti räätälöityä työskentelyä, jolla autetaan nepsy-piirteistä henkilöä elämään hyvää elämää hänen omanlaistensa haasteiden kanssa.

Neuropsykiatrinen valmennus on neurokirjon henkilöille kohdennettu oma tukimuoto, joka on edullinen ja tehokas keino toteuttaa sosiaalista kuntoutusta.

Nepsy-valmennus on monipuolinen ohjaus- ja tukimuoto, joka pitää sisältää mm. tukikeskusteluita, harjoituksia, kotitehtäviä, toiminnallisia ja luovia menetelmiä, tavoitteiden luomista ja seurantaa, sekä muita yksilöllisesti valittuja menetelmiä.

Valmennuksella tuetaan vahvuuksia ja harjoitellaan uusia taitoja, kuten arjen- ja elämänhallinnan taidot, ongelmanratkaisutaidot, tunnetaidot ja vuorovaikutustaidot.

Valmennus on tavoitteellinen oppimisprosessi, jossa työskennellään valmennettavan omista tarpeista ja valinnoista käsin. Valmennus voidaan toteuttaa Nepparin toimitiloissa, julkisissa paikoissa kuten kahviloissa, sekä valmennettavan kotona, koulussa, työpaikalla tai harrastuspaikoissa. Valmentaja voi jalkautua myös asiointiavuksi esimerkiksi virastoihin tai kauppoihin sekä tueksi vaikka lääkärin vastaanotolle. Nepparin valmennusta voi saada myös [etänä](/etavalmennus).

Valmennus on hyvin kokonaisvaltainen tukimuoto, joka kattaa koko elämän kirjon. Valmennuksessa huomioidaan aina henkilön muutkin tukiverkostot, kuten perhe, sosiaalityö, asumisen ja työllistymisen tuki, lääkäri, yms. Valmennus täydentää hyvin muita tukipalveluita kuten asumisen tukea tai ammatillista kuntoutusta.

Neuropsykiatrinen valmennus on ennen kaikkea voimaantumisprosessi, joka saavutetaan hallinnan ja kontrollin tunteen kautta. Valmentaja auttaa asiakasta ottamaan elämän omiin käsiinsä sekä osallistumaan omia asioita koskevaan päätöksentekoon.

*Valmennuksen hinnasta sovitaan yksilöllisesti tapauskohtaisesti, sillä hintaan vaikuttaa sopimuksen pituus, mahdollinen arvonlisävero, asiakkaan tilanne, mahdolliset matkakulut sekä  raportointi- ja lausuntotarve. Pienenä toimijana Nepparin neuropsykiatrisen valmennuksen hinta on voitu pitää mahdollisimman alhaisena, tällä hetkellä perushinta on 55e/h (+mahdollinen alv 24%). Kokonaishinnasta ja tapaamisten pituudesta sovitaan asiakaskohtaisesti kirjallisella sopimuksella.*

Jos haluat kuulla lisää tai varata ajan valmennukseen, ota yhteyttä puhelimitse tai [sähköpostilla](/ota-yhteytta).
