---
page-title: Neuropsykiatrinen valmentaja Niina&nbsp;Piira
page-type: cv
show-in-navigation: false
published: true
navigation-order: 50
---


## Valmentaja

Minä olen Niina Piira, ratkaisukeskeinen neuropsykiatrinen valmentaja ja laillistettu sosiaalialan ammattilainen.

Olen koulutuksiltani neuropsykiatrinen valmentaja, sosionomi AMK, yrittäjä sekä nuorison- ja vapaa-ajanohjaaja. Työkokemusta minulla on laajasti 20-vuotiselta sosiaalialan uralta. Olen työskennellyt nepsy-henkilöiden kanssa mm. Keskuspuiston ammatiopiston asuntolassa, lastensuojeluyksiköissä, Tampereen kaupungin tukihenkilötoiminnassa sekä Setlementti Tampereen Omavoima-työmuodossa.

Olen opiskellut myös seuraavia aiheita:
- Tunnetaitoja ja sosiaalisen toimintakyvyn kuntoutusta (mm. Art, Friends, Sotoku)
- NLP:tä
- Positiivista psykologiaa
- Avekkia, haastavaa käytöstä sekä puhejudoa
- Toimivaa ja voimauttavaa vuorovaikutusta
- Mindfulnessia ja meditaatiota
- Psykologiaa ja eri terapiasuuntauksia
- Aivotutkimusta (neurologiaa) sekä neuropsykologiaa
- Mielenterveystietoa
- Hahmottamisen häiriöistä sekä erilaisesta oppimisesta

Kokemukseni on kertynyt erityisesti nuorten ja aikuisten nepsy-henkilöiden kanssa työskentelystä, mutta autan erittäin mielelläni myös lapsiperheitä, pariskuntia ja esimerkiksi työtiimejä.

Minun tapani työskennellä on hyvin joustavaa, ketterää ja asiakkaan erityistarpeita huomioivaa. Hyödynnän ihmistyössäni empaattisuuttani ja intuitiotani päästäkseni mahdollisimman hyvin asiakkaan kokemusmaailmaan sisään.

Käytän valmennuksessa paljon vuorovaikutusta helpottavia menetelmiä, kuten voimauttavaa vuorovaikutusta ja luovia menetelmiä (kirjoittaminen, piirtäminen, kirjallisuusterapian menetelmät ja ajatusten visualisointi kuvin ja esinein).

Pitkä kokemukseni on tuonut paljon tietoa, keinoja ja kokemusta, ja jatkan osaamiseni päivitystä jatkuvasti. Olen kerännyt vuosien varrella käyttööni laajan valikoiman toimivia valmennusmenetelmiä sekä työkaluja asiakkaiden käyttöön.

Laaja-alainen osaamiseni ja tukeni ulottuu kaikille niille elämän alueille, joilla haasteita kohdataan.

> Minulle mikään haaste ei ole mahdoton eikä kukaan ihminen toivoton.

_"Haluan Nepparin avulla saada vahvuuteni käyttöön neurokirjon henkilöiden avuksi sekä heidän ympäristönsä hyödyksi tekemällä sitä mikä on intohimoni: valmentamalla, kouluttamalla sekä vaikuttamistyöllä."_

_"Minulla on taito nähdä hyvää jokaisessa ihmisessä, sekä tunnistaa kaikissa piilevä potentiaali."_

_"Autan asiakasta katsomaan ongelmia ja haasteita laajasti eri näkökulmista, sekä löytämään keinoja niiden ratkaisemiseen tai niiden kanssa selviytymiseen."_

_"Yritän elää niin kuin opetan, pidän huolta itsestäni, työni laadusta, ihmissuhteistani, yhteistyökumppanuuksista ja asiakkaista. Löydän jatkuvasti itsestäni ja työstäni kehittämisen kohtia ja valmennan myös itseäni muuntumaan ja selviytymään elämän eri vaiheista."_
