---
page-title: Neuropsykiatrinen valmentaja Niina&nbsp;Piira
page-type: cv
link-title: Valmentaja Niina Piira
show-in-navigation: true
published: true
navigation-order: 2
polaroid: niina-katsoo-riksua
---


## Valmentaja

Minä olen Niina Piira, ratkaisukeskeinen neuropsykiatrinen valmentaja, laillistettu sosiaalialan ammattilainen ja ratkaisukeskeisen terapian opiskelija. Olen myös yhden lapsen äiti sekä mieheni puoliso.

Olen koulutuksiltani ratkaisukeskeinen neuropsykiatrinen valmentaja, sosionomi AMK, yrittäjä sekä nuorison- ja vapaa-ajanohjaaja. Työkokemusta minulla on laajasti 20-vuotiselta sosiaalialan uralta. 

Olen työskennellyt nepsy-henkilöiden kanssa 15-vuotta mm. koulunuorisotyössä, nuorisotyössä, koulun iltapäivätoiminnassa, leirityössä, Keskuspuiston ammatiopistossa, lastensuojeluyksiköissä, ennaltaehkäisevän lastensuojelun tukihenkilötoiminnassa, Setlementti Tampereen Omavoima-työmuodossa sekä valmennusyrityksessäni yksilö- ja ryhmävalmentajana, perhevalmentajana, vanhempainkurssien ohjaajana, kouluttajana sekä konsulttina.

Olen opiskellut myös mm. seuraavia aiheita:
- Ratkaisukeskeinen terapia (opinnot loppuvaiheessa)
- Tunnetaidot ja sosiaalisen toimintakyvyn kuntoutusta (mm. Art, Friends, Sotoku)
- NLP
- Positiivinen psykologia
- Motivoiva haastattelu
- Avekki, haastava käytöstä sekä puhejudo
- Toimiva ja voimauttava vuorovaikutus
- Mindfulness ja meditaatio sekä jooga
- Psykologia ja eri psykoterapiasuuntaukset sekä menetelmiä niistä
- Aivotutkimus (neurologia) sekä neuropsykologia
- Mielenterveystieto, psykiatria
- Hahmottamisen häiriöt sekä erilainen oppiminen
- DFG eli dialoginen perheohjaus -interventiomalli neurokirjon lasten perheille
- Strategia vanhempainohjausmalli ADHD-lasten vanhemmille
- Hevari ryhmänohjausmalli henkilökeskeiseen voimavaravalmennukseen
- Neurodiversiteettiä kunnioittava kuntoutus neurokirjolla

Kokemukseni on kertynyt erityisesti nuorten ja aikuisten nepsy-henkilöiden kanssa työskentelystä, mutta autan erittäin mielelläni nykyään myös lapsiperheitä, pariskuntia ja esimerkiksi työtiimejä.

Minun tapani työskennellä on hyvin joustavaa ja asiakkaan erityistarpeita huomioivaa. Hyödynnän ihmistyössäni empaattisuuttani ja intuitiotani päästäkseni mahdollisimman hyvin asiakkaan kokemusmaailmaan sisään.

Käytän valmennuksessa tarpeen mukaisia vuorovaikutusta helpottavia menetelmiä, kuten voimauttavaa vuorovaikutusta sekä luovia ja toiminnallisia menetelmiä (jalkautuminen, yhdessä tekeminen, pelaaminen, kirjoittaminen, piirtäminen, valokuvaus, askartelu, maalaus, kirjallisuusterapian menetelmät ja ajatusten visualisointi kuvin ja esinein, runot, musiikki, eläimet, jne.).

Pitkä kokemukseni on tuonut paljon tietoa, keinoja ja kokemusta, ja jatkan osaamiseni päivitystä jatkuvasti. Olen kerännyt vuosien varrella käyttööni laajan valikoiman toimivia valmennusmenetelmiä sekä työkaluja asiakkaiden käyttöön.

Laaja-alainen osaamiseni ja tukeni ulottuu kaikille niille elämän alueille, joilla haasteita kohdataan.

> Minulle mikään haaste ei ole mahdoton eikä kukaan ihminen toivoton.

_"Haluan Nepparin avulla saada vahvuuteni käyttöön neurokirjon henkilöiden avuksi sekä heidän ympäristönsä hyödyksi tekemällä sitä mikä on intohimoni: valmentamalla, kouluttamalla sekä vaikuttamistyöllä."_

_"Minulla on taito nähdä hyvää jokaisessa ihmisessä, sekä tunnistaa myös kaikissa piilevä potentiaali."_

_"Autan asiakasta katsomaan ongelmia ja haasteita laajasti eri näkökulmista, sekä löytämään keinoja niiden ratkaisemiseen tai niiden kanssa selviytymiseen."_

_"Yritän elää niin kuin opetan, pidän huolta itsestäni, työni laadusta, ihmissuhteistani, yhteistyökumppanuuksista ja asiakkaista. Löydän jatkuvasti itsestäni ja työstäni kehittämisen kohtia ja valmennan myös itseäni muuntumaan ja selviytymään elämän eri vaiheista."_

> Jos haluat kuulla lisää, ota yhteyttä [sähköpostilla](/ota-yhteytta).

## Katso asiakaspalautteita etusivun alaosasta.
