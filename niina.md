---
"page-title": "Neuropsykiatrinen valmentaja Niina&nbsp;Piira"
"page-type": cv
"show-in-navigation": false
published: true
"link-title": ""
"navigation-order": 50
polaroid: ""
---


## Valmentaja

Minä olen Niina Piira, ratkaisukeskeinen neuropsykiatrinen valmentaja ja sosiaalialan ammattilainen.

Olen koulutuksiltani neuropsykiatrinen valmentaja, sosionomi AMK sekä nuorison- ja vapaa-ajanohjaaja. Työkokemusta minulla on hyvin laajasti yli 15-vuotiselta uraltani ja mukaan mahtuu myös paljon muutakin kuin vain sosiaalialan työtä.

Tarjoan Tampereelta käsin neuropsykiatrista valmennusta ja ammatillista tukihenkilötoimintaa kaiken ikäisille pirkanmaalaisille nepsy-henkilöille, jotka tarvitsevat tukea arjessaan ja jaksamisessaan.

Jaan käytännönläheistä valmennusosaamistani myös konsultoinnin ja koulutuksen myötä eri alojen ammattilaisille, jotka kohtaavat neurokirjon henkilöitä ja kaipaavat keinoja toimia heidän kanssaan.

Minun tapani työskennellä on hyvin joustavaa, ketterää ja asiakkaan erityistarpeita huomioivaa. Käytän valmennuksessa paljon vuorovaikutusta helpottavia menetelmiä, kuten luovia menetelmiä: esimerkkinä piirtäminen, kirjallisuusterapian menetelmät ja ajatusten visualisointi kuvin ja esinein.

Kokemukseni on kertynyt erityisesti nuorten ja aikuisten nepsy-henkilöiden kanssa työskentelystä, mutta autan erittäin mielelläni myös lapsiperheitä, pariskuntia ja esimerkiksi työtiimejä.

Laaja-alainen osaamiseni ja tukeni ulottuu kaikille niille elämän alueille, joilla haasteita kohdataan. Minulle mikään haaste ei ole mahdoton eikä kukaan ihminen toivoton.
