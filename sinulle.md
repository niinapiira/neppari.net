---
page-title: Valmentajille
page-type: normal
navigation-order: 2
show-in-navigation: true
published: true
---





*Koetko sinä haasteita työssäsi asiakkaiden kanssa, joilla on AD(H)D, lievä autisminkirjo, Tourette, oppimisvaikeuksia, aivovamma tai piirteitä näistä?*

*Koetko, että tarvitset osaavaa apua ja tukea työhön neurokirjon asioiden kanssa?*

*Kaipaatko terapeuttista, ymmärtävää ja vahvaa tukea työhösi?*


SILLOIN NEPPARI ON OIKEA PAIKKA SINULLE!



## Mitä Nepparista saa?

Nepparin mentoroinnissa sinulla on käytössäsi vahva ammattitaitoni sekä moninainen osaamiseni koko laajuudessaan; ratkaisu- ja voimavarakeskeinen työskentelytapani, monipuolinen menetelmäosaamiseni, traumatietoisuuteni sekä laaja kokemukseni ja tuntemukseni sosiaalialasta, sen palveluista ja tuista.

Tarkoituksenani on tarjota sinulle vahvaa tukea työhösi ja omanlaisen ammatillisuuden toteuttamiseen.

Tavoitteenani on auttaa sinua löytämään ainekset itsesi näköiseen ja hyvään ammatillisuuteen sekä saamaan ymmärrystä ja hyväksyntää ainutlaatuisena ja arvokkaana yksilönä.

Nepparissa jokainen ihminen on ennen kaikkea yksilö ja ainutlaatuinen persoona, joten käytän aikaani ja taitoani tutustuakseni yksilölliseen tapaasi hahmottaa maailmaa ja elämää.

Nepparissa sinäkin tulet kohdatuksi ratkaisu- ja voimavarakeskeisen sekä terapeuttisen ja neuropsykiatrisen tuntemukseni ja -ymmärrykseni kautta, jolloin otan huomioon yksilölliset piirteesi, tarpeesi ja niiden luomat vaatimukset.

Nepparissa saat kokea olevasi turvassa vaikeiden asioidenkin äärellä ja saat ymmärrystä myös siitä, miten vaikeat elämänkokemukset ovat saattaneet vaikuttaa toimintakykyysi, käytökseesi, ajatteluusi ja reaktioihisi työssäsi.

Autan sinua löytämään työssä tarvitsemasi etuudet, tukipalvelut, apuvälineet ja verkostot sekä sopivat tavat tukea neurokirjon asiakkaitasi.

Nepparissa saat myös mahdollisuuden tutustua itseesi syvällisemmin ja rakentaa uutta/vahvempaa pohjaa ammatilliselle itsetunnolle ja itsetuntemukselle sekä sen myötä koko elämälle.

> Jos haluat kuulla lisää, ota yhteyttä [sähköpostilla](/ota-yhteytta).

## Katso asiakaspalautteita etusivun alaosasta.
