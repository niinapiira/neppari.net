---
"page-title": Sinulle
"page-type": normal
"navigation-order": 2
"show-in-navigation": true
published: true
"link-title": ""
polaroid: ""
---





*Painiskeletko sinä tai läheisesi ADHD:n, ADD:n, lievän autismin/Aspergerin, Touretten tai oppimisvaikeuksien kanssa?*

*Koetko että tarvitset helpotusta jokapäiväiseen elämään?*

*Kaipaatko osaavaa ja ymmärtävää tukea?*


> Silloin Neppari on oikea paikka sinulle!


## Miten valmennukseen hakeudutaan?

Voit hakeutua Nepparin nepsy-valmennukseen pyytämällä maksusitoumusta lääkäriltä, te-toimistosta tai sosiaalityöntekijältä.

Voit myös olla suoraan minuun yhteydessä, niin pohditaan yhdessä tilannettasi!


## Mitä Nepparista saa?

Nepparin valmennuksessa sinulla on käytössäsi vahva ammattitaitoni sekä moninainen osaamiseni koko laajuudessaan; ratkaisu- ja voimavarakeskeinen työskentelytapani, monipuolinen menetelmäosaamiseni, laaja kokemukseni sekä tuntemukseni sosiaalialasta ja sen palveluista/tuista yms.

Tarkoituksenani on tarjota sinulle vahvaa tukea arkeesi ja omanlaisen elämänpolun toteuttamiseen.

Tavoitteenani on auttaa sinua löytämään ainekset itsesi näköiseen ja hyvään elämään sekä saamaan ymmärrystä ja hyväksyntää ainutlaatuisena ja arvokkaana yksilönä.

Nepparissa jokainen ihminen on ennen kaikkea persoona, joten käytän aikaani ja taitoani tutustuakseni yksilölliseen tapaasi hahmottaa maailmaa ja elämää.

Nepparissa tulet kohdatuksi nepsy-tuntemukseni ja -ymmärrykseni kautta, jolloin otan huomioon kaikki erityispiirteesi, tarpeesi ja niiden luomat vaatimukset.

Autan sinua löytämään tarvitsemasi etuudet, tukipalvelut, apuvälineet ja verkostot sekä sopivat tavat toteuttaa itseäsi niin harrastusten, kiinnostustenkohteiden, opintojen että työuran muodossa.

Tavoitteellisuus on valmennuksen onnistumisen tärkein lähtökohta ja se vaatii sinulta motivaatiota, tahtotilaa sekä valmiutta kehittää itseäsi. Valmennuksen avulla saat tukea tavoitteidesi pohtimiseen, suunnittelemiseen sekä niiden saavuttamiseen.

Nepparin valmennuksessa saat mahdollisuuden tutustua itseesi syvällisemmin ja rakentaa uutta/vahvempaa pohjaa itsetunnolle ja itsetuntemukselle sekä sen myötä koko elämälle ja arjen hallinnalle.

> Jos olet kiinnostunut, voit kysyä lisätietoja tai varata ajan kartoitustapaamiseen joko puhelimitse tai [sähköpostilla](/ota-yhteytta).
