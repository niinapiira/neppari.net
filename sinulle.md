---
layout: page
page-title: Sinulle
"page-type": "normal"
"navigation-order": 2
published: true
---

*Painiskeletko sinä nepsy-piirteiden mukanaan tuomien haasteiden kanssa?*

*Koetko että tarvitset helpotusta jokapäiväiseen elämääsi?*

*Kaipaatko osaavaa ja ymmärtävää tukea?*

Silloin Neppari on oikea paikka sinulle! Voit hakeutua valmennukseeni esimerkiksi keskustelemalla asiasta lääkärin/sosiaalityöntekijän kanssa tai ottamalla suoraan minuun yhteyttä.

## Mitä Nepparissa on tarjolla?

Nepparin valmennuksessa sinulla on käytössäsi vahva ammattitaitoni sekä moninainen osaamiseni koko laajuudessaan; ratkaisu- ja voimavarakeskeinen työskentelytapani, monipuolinen menetelmäosaamiseni, laaja kokemukseni sekä tuntemukseni sosiaalialasta ja sen palveluista/tuista yms.

Tarkoituksenani on tarjota sinulle vahvaa tukea arkeesi ja omanlaisen elämänpolkusi toteuttamiseen Tavoitteenani on auttaa sinua löytämään ainekset itsesi näköiseen ja hyvään elämään sekä saamaan ymmärrystä ja hyväksymään itsesi ainutlaatuisena ja arvokkaana yksilönä.

Nepparissa jokainen ihminen on ennen kaikkea persoona, joten käytän aikaani ja taitoani tutustuakseni jokaisen yksilölliseen tapaan hahmottaa maailmaa ja elämää. Nepparissa tulet kohdatuksi nepsy-tuntemukseni ja -ymmärrykseni kautta, jolloin otan huomioon kaikki erityispiirteesi, tarpeesi ja niiden luomat vaatimukset.

Autan sinua löytämään tarvitsemasi etuudet, tukipalvelut, apuvälineet ja verkostot sekä sopivat tavat toteuttaa itseäsi niin harrastusten, kiinnostustenkohteiden, opintojen että työuran muodossa.

Tavoitteellisuus on valmennuksen onnistumisen tärkein lähtökohta ja se vaatii motivaatiota, tahtotilaa sekä valmiutta kehittää itseään. Valmennuksen avulla saat tukea tavoitteittesi pohtimiseen, löytämiseen, suunnittelemiseen, fokusointiin, priorisointiin sekä niiden saavuttamiseen.

Nepparin valmennuksessa saat mahdollisuuden tutustua itseesi syvällisemmin ja rakentaa uutta/vahvempaa pohjaa itsetunnolle ja itsetuntemukselle sekä sen myötä koko elämälle ja arjen hallinnalle.